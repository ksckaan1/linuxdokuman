# GNU Nedir?

GNU, içerisinde çekirdek, araçlar, kütüphaneler ve son kullanıcı yazılımlarını içeren açık kaynaklı bir işletim sistemidir. İsminin açılımı GNU's Not Unix'dir. Bunun anlamı ise GNU projesinin Unix gibi kapalı kaynak olmadığı ve kodlarında Unix kodlarının kullanılmadığıdır. GNU işletim sistemi Linux gibi çekirdekler ile çalışabilir. Bu durumda çıkan işletim sistemine GNU/Linux işletim sistemi denir.

GNU işletim sistemi planı ilk olarak 1983 Eylül'de Richard Stallman tarafından duyurulmuştur. 1984 Ocak ayında işleyişe başlamıştır. 2006 yılından itibaren etkin olarak geliştirilmektedir.

Resmi çekirdeği **GNU Hurd**'dür. Hurd çekirdeği tamanlanamadığından dolayı Linux'un devreye girmesi ile birçok GNU kullanıcısı Linux çekirdeğine geçiş yapmıştır. Böylece Linux, Hurd'ün yerini doldurmuştur. GNU resmi olarak **X.Org** ve **TeX** gibi yazılımları da desteklemektedir.

## Sistemin Başlıca İçerikleri

* GNU Compiler Collection \(gcc\)
* GNU Binary Utilities \(binutils\)
* Bash Kabuğu \(bash\)
* GNU C Kütüphanesi \(glibc\)
* Çekirdek Araçları \(coreutils\)

Görsellik açısından **X.Org**'u; yazım açısından da **TeX** yazılımlarını kullanır.

Linux çekirdeğini kullanan kullanıcılar sistemlerine genel olarak "Linux" demektedir ancak GNU Projesi "Linux" yerine "GNU/Linux" denmesini önerir. Çünkü Linux, bünyeside GNU araçlarını barındırmaktadır. Bu konudaki tartışma uzun süredir devam etmektedir.

