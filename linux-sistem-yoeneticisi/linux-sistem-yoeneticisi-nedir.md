# Linux Sistem Yöneticisi Kimdir?

Linux sistem yöneticisi, Linux sunucu sisteminin yapılandırılması, kurulumu, dağıtımı ve izlemesinden sorumludur.

Linux altyapı teknolojisini koruma ve geliştirme konusunda uzmanlaşan linux sistem yöneticisinin sorumlulukları şunlardır;

* Sistem ve altyapının kesintisiz hizmet vermesini sağlamak,
* Yazılım yükseltmeleri, yamalar ile sunucu, iş istasyonları ve ağ donanımındaki hot fixleri yönetmek,
* İşletim sistemi, üçüncü parti yazılımlar ve sistem yönetim araçlarını test etmek,
* Kurulum veya prosedür belgelerini oluşturmak ve güncellemek,
* Tüm ortamlarda sistemleri ve hizmetleri yönetme konusunda en iyi uygulamaları sürdürmek,
* Sistem performansını ve kapasite planlamasını proaktif olarak izlemek,
* Sistemli bir şekilde yedekleme faaliyetlerini gerçekleştirmek,
* Sistem çapında güncellemeleri tanımlamak ve uygulamak,
* Olası sorunların tespiti ve çözümü konusunda ilgili ekip ve üreticiler ile birlikte kök-neden analizi yapmak,
* Atanan görevlerle ilgili teknik dokümantasyonları tamamlamak,
* Dönüşümlü olarak acil durum müdahale \(on-call\) takımında yer almak.



